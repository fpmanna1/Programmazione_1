Programmazione 1: Prova al calcolatore del 20 settembre 2021
Si vuole realizzare una applicazione per la gestione di una serie di tutorial su temi di tecnologie 
dell'informazione. Alcuni tutorial prevedono una parte esercitativa per i partecipanti. I tutorial che prevedono 
la parte esercitativa sono a numero chiuso. Tutti i tutorial sono tenuti da un docente detto tutor. 
La classe che realizza l'astrazione del tutorial ha come attributi un codice alfanumerico (stringa C allocata 
staticamente), il titolo del tutorial (stringa C allocata dinamicamente), il tutor (si decida che relazione c'e' con 
la classe docente), e la durata del tutorial (numero intero).  
La classe che realizza l'astrazione del tutorial con esercitazione deve avere come attributi anche il numero 
massimo di partecipanti (numero intero) e una breve descrizione dell'esercitazione (stringa C allocata 
dinamicamente). 
La classe che realizza l'astrazione del docente ha come attributi nome, cognome, affiliazione e titolo (tutti 
oggetti di tipo string)
Tutte le classi devono fornire le funzioni getter e setter, l'overloading degli operatori << e >> e le funzionalità 
necessarie ad una corretta gestione dell'estensione dinamica, ove presente. La classe tutorial deve inoltre 
fornire una funzione booleana che controlli che il codice sia di 4 caratteri, iprimi due lettere maiuscole e i 
rimanenti cifre.
Si realizzi infine una classe che supporti un utente nella realizzazione della serie di tutorial, consentendo 
l'inserimento e la stampa di una locandina. La serie è rappresentata mediante una lista linkata a puntatori e ha 
anche un titolo per la serie (oggetto di tipo string). Le operazioni che devono essere implementate sono le 
seguenti:
1)	Inserimento in testa, la funzione non inserire l'elemento se il codice del tutorial è già presente
2)	Stampa della locandina (a video e su file di tipo testo), prima di stampare si controlli che i codici siano 
tutti corretti, in caso contrario la stampa lancia una eccezione e la locandina non viene stampata.
Per implementare le suddette funzionalità è possibile realizzare ulteriori metodi non esplicitamente 
richiesti.
Si sviluppi infine un programma di test delle classi e delle funzionalità realizzate.
Esempio di locandina:
SERIE DI TUTORIAL SUI LINGUAGGI DI PROGRAMMAZIONE
LP01. PARADIGMI E LINGUAGGI 
Tutor: Giovanni Verdi, Università di Laggiù, Direttore del Laboratorio ALFA
Durata: 2 ore
 LP02. LINGUAGGIO C++ e LINGUAGGIO JAVA a confronto
Tutor: Mario Speranza, NeverTools SRL, Direttore della divisione di sviluppo
Durata: 5 ore, Numero massimo di partecipanti: 30
Parte esercitativa: sviluppo di una applicazione 
LP03. LINGUAGGI EMERGENTI
Tutor: Lucia Bianchi, Centro di ParaRicerca , Dipartimento di Programmazione, Ricercatrice
Durata: 3 ore